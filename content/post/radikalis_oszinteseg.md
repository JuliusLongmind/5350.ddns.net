---
title: "Radikális őszinteség"
date: 2020-02-17T09:10:25+01:00
lastmod: 2020-02-17T09:10:25+01:00
thumbnail: "http://i3.ytimg.com/vi/6viSZCnIpPY/hqdefault.jpg"
draft: true
categories: ["Szociológia", "Pszichológia"]
tags : ["Hazugság", "Őszinteség", "Radikális"]
---

**"Radikális őszinteség: Hogyan alakíthatod át az életed az igazság elmondásával?"** - A stressz nem a környezetünkből, hanem elménk magunk emelte börtönéből ered. E börtön foglárai pedig a hazugságaink.

<!--more-->

"Mindnyájan úgy hazudunk, mint a vízfolyás - írja dr. Blanton. Ez kimerítő, és ez az embereket érő összes stressz fő forrása. A hazugság megöl minket." Azért raboskodunk, mert nem mondjuk ki barátainknak, szerelmünknek, házastársunknak és főnökünknek, hogy mit teszünk, hogyan érzünk és mire gondolunk. A szabadulás útját az jelenti, ha megtanuljuk kimondani az igazságot. Dr. Blanton ellát minket eszközökkel, amelyekkel megszökhetünk elménk börtönéből. A Radikális őszinteségben dr. Blanton utat mutat nekünk, hogyan tegyük működőképessé életünket, hogyan alakítsunk ki eleven és szenvedélyes kapcsolatokat, és hogyan teremtsünk meghittséget ott, ahol korábban nem létezett. "Utat vág a rendes hétköznapi élet süket dumáinak özönében. Az őszinteség a legradikálisabb vezérelv mind között!" - Stuart Chapman, Whole Earth Review "Rendszer arra, hogyan léphetünk túl hazugságainkon és védelmi vonalainkon, és hogyan törhetünk utat az önmagunkkal és másokkal szemben gyakorolt tökéletes nyíltság és őszinteség birodalma felé." - Natural Health

{{< amara 6viSZCnIpPY hu>}}

<br />

Íme néhány dolog, amit megtehetünk a radikális őszinteség erősítésének érdekében egy szervezeten belül:

    Legyél kritikus!

Nem mindenki végez nagyszerű munkát, legalábbis elsőre csak nagyon ritkán. „A szereplők feladata a minőségi munka szintjének meghatározása és fenntartása”. Az őszinteség javítja a munka minőségét és egyértelmű kommunikációt biztosít anélkül, hogy később nemkívánatos meglepetéseket okozna. Ez segít abban is, hogy elkerüljük az olyan állításokat, hogy „senki sem mondta, hogy nem vagyok jó”. Ne hagyjuk, hogy a generációk közötti különbségeken alapuló hiedelmeink megakadályozzák az őszinteségünket! Néhányan azt gondolhatják, hogy a X generáció képviselői nagyobb valószínűséggel viselik jól és fogadják el a kritikát, míg az Y generációsok érzékenyebbek ebből a szempontból. A munkavállalókkal való bizalom megteremtése megkönnyíti az őszinte visszajelzések adását, függetlenül az életkortól.

    Cselekedj időben!

Gyorsan és gyakran adj visszajelzést a résztvevőknek! Már akár kezdetben érdemes lehet kölcsönös elvárásokat megfogalmazni, ami mentén később könnyebben, strukturáltabban adhatunk visszajelzéseket. Ha a személy teljesítményével minden rendben, akkor se feledkezzünk el a visszacsatolásokról. Ne várjunk addig, míg sor kerül az éves teljesítményértékelésre! A hivatalos értékelések célja nem az, hogy helyettesítsék vagy pótolják a korábbi, esetleg elmulasztott visszajelzéseket, hanem, hogy megerősítsék a rendszeres visszacsatolásokat.

    Tedd megvalósíthatóvá a javaslataidat!

Használd a „stop, start, continue” technikát! Mikor visszajelzést adsz a másiknak, fogalmazz meg egy dolgot, amellyel szerinted fel kellene hagynia, egyet, amelyet el kellene kezdenie csinálni, és egyet, amit folytatnia kellene. Így a visszajelzés tömör, lényegre törő, és ez alapján egyszerűbb az első lépést is megtenni.

    Kérj segítséget!

Ha nem vagy benne biztos, hogyan tudnál segíteni az alkalmazottaidnak vagy a csapatodnak a fejlődésben, akkor kérj segítséget olyanoktól, akik már találkoztak hasonló szituációval. Ez segít abban, hogy még egyszer átgondold a problémát, ideális esetben jó tanácsokat is kapsz, miközben megerősítenek abban, hogy nem vagy egyedül a kérdéseiddel, kételyeiddel.

    Csináld!

Ne gondold túl, ne csomagold be túlságosan a véleményedet, csak mondd ki, amit gondolsz! Emellett azonban tartsd szem előtt, hogy cselekvésre ösztönző és konstruktív visszajelzéseket adj, amelyek mentén fejlődhetnek az emberek! Figyelj arra is, hogy olyan javaslatokat fogalmazz meg, amelyeken tudnak változtatni a társaid!

A radikális őszinteség révén kialakított kapcsolatok és eredmények nem triviálisak. Egyesek szerint „a mély és jelentőségteljes kapcsolatok tudnak irányt mutatni a káoszban, akár a munkahelyünkön, akár magánéletünkben. Az egyet nem értés pedig a másikkal való törődés és a tisztelet jele. Mások és az igazság figyelmen kívül hagyása viszont nem az.”
