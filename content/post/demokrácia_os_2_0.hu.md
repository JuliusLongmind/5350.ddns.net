---
title: Demokrácia OS 2.0
author: Julius Longmind
date: '2020-03-14'
lastmod: 2020-03-15T14:10:00+01:00
slug: demokrácia_os_2_0
thumbnail: "http://i3.ytimg.com/vi/YF_jlXrFP9c/hqdefault.jpg"
categories:
  - Politika
tags:
  - Demokrácia
  - OS
draft: yes
---

A demokráciát információ technológiai szemmel vizsgálva és az eddigi parlamentáris berendezkedésünket 1.0 -nak tekintve, a YouTube -on fellelhető "*[Mondom Borz](https://www.youtube.com/channel/UC9yLjIQCT5zVRdnW0NFNTng)*" projekt által felvázoltakat tekinthetjük talán 2.0 -nak.

<!--more-->

Nos, de miért is tekintenénk a demokráciát operációs rendszernek? Talán azért, mert társadalmunk jogi környezete erősen hajaz rá, csak éppen a kód jogi paragrafusokba van bújtatva és csak az arra hivatottak érthetik vagy módosíthatják. A programozási ismeretekkel rendelkezők számára az analógiám alapján látható, hogy 1.0 -s rendszerünk, nagyban hasonlít a Microsoft vagy az Apple operációs rendszereire, ahol a forráskódot egy monopólium tulajdonolja és rendelkezik minden jog felett.
Azonban mára a nyíltforráskód akkora teret hódított el az informatika világából, hogy részleteibe menve bizonyára sokakat sokkolna a tény. Az alábbi videó első perce rávilágít erre a tényre.

{{< youtube "o8NPllzkFhE?cc_load_policy=1&cc_lang_pref=hu" >}}&nbsp;

A sokk után, akkor fordítsuk vissza az analógiát az információtechnológiából társadalmunkra! Kódoljunk olyan programrészeket együtt, melyek kiváltják vagy újraírják a jogi paragrafusokat!
Mire van szükségünk ehhez? Egész biztosan nem Facebook -on like -oló, cikkeket osztogató és magukat aktív politikai szereplőknek mutató egyénekre, hanem sokkal inkább ezen a kereten kívül gondolkodó, nyitott gondolkodású emberekre, akik képesek az újat befogadva egy új környezetet építeni, ami elavulttá teszi a régit.

> "Soha nem tudsz megváltoztatni dolgokat az által, hogy harcolsz a létező valóság ellen. Hogy megváltoztass valamit, építs egy új modellt, ami elavulttá teszi a már létezőt."
>
> Richard Buckminster Fuller

Kezdjük talán azzal, hogy hol található az előttünk álló probléma gyökere, melyet a követező videó mutat be nagyon szépen.

{{< youtube YF_jlXrFP9c >}}&nbsp;

A videó nagyon messzire repít minket vissza, de lényeget jól bemutatja. Ámde a jelenünk eseményei nem engednek minket ilyen messziről megközelíteni a problémát. Egy változást kikényszerítő momentum lehet felismerésből eredő, de mint az aktuális koronavírus példája is mutatja, egy halálfélelemtől vezérelt hisztéria is kiválthatja. Így tekintve a dolgot, hatalmas lehetőségként tekinthetünk az előbb említett körülményre.

#### Lehetőségek:
+ Távmunka
+ Távoktatás

A társadalmunk ezen alprogramjai (munka, oktatás) számára, a fenti felsorolás elemei eddig is alternatívaként szolgáltak, de talán gazdasági és kulturális kényszerek miatt, mégis elérhetetlen távolságokba tolódtak.
Most itt vannak ezek a kézenfekvő megoldási irányok, amiket lehetőleg alakítsunk ki úgy, hogy ne legyen szükség egy elavult, az egyént társadalmilag és ökológiailag hátrányos helyzetbe visszakényszerítő megoldásokra. Hááát a [GDP]( https://wiki.startlap.hu/mi-a-kulonbseg-a-gdp-es-gnp-kozott) ezzel nem fog jól járni, de van ám egy pár másik nagyon fontos mutató: a [BNB](https://wiki.startlap.hu/brutto-nemzeti-boldogsag-letezik-ilyen) vagy az [EPI](https://en.wikipedia.org/wiki/Environmental_Performance_Index).

Itt feltehetnénk a kérdést, hogy mi a fontosabb? Az, hogy minél több mindent tudjunk pénzben kifejezhetővé tenni, vagy hogy boldogabbak, egészségesebbek legyünk és a lehetőségekhez mérten óvjuk a környeztet magunk, gyermekeink és unokáink számára?

Ez a cikk nagyon hosszasan lenne folytatható, de azt hiszem ennek a két alprogramnak a kigondolásához, újraszervezéséhez bőven elég lesz gondolatébresztőnek, melyhez a bevezetőben szereplő YouTube csatorna ugyan nem ad segítséget, de sok egyéb alprogramhoz viszont igen. 

Iskolák számára szakértőnk a következő megoldásokat javasolja:

+ [Moodle](https://hu.wikipedia.org/wiki/Moodle)
+ [BigBlueButton](https://en.wikipedia.org/wiki/BigBlueButton)
+ [Jitsi Meet](https://jitsi.org/jitsi-meet)
+ [Mumble](https://wiki.mumble.info/wiki/Main_Page)
+ [G Suite for Education](https://hu.wikipedia.org/wiki/G_Suite)
+ [Google Classroom](https://edu.google.com/products/classroom)
+ [Kahoot](https://kahoot.com)
+ ...

Azt is valószínúsíthetjük, hogy minden diáknak szüksége lesz email címre, mert a gondviselőn keresztüli email kommunikáció nem igazán lenne produktív.

Happy coding, folks!!!:smile: